---
layout: post
category: CLANKY
title: 'Pirátští poslanci Lukáš Černohorský a Ondřej Polanský zahájili výstavu mapující stopu českých architektů na Jadranu'
date: 2019-01-29T08:00:00.000Z
author: Zuzana Klusová
authorId: zuzana.klusova
image: posts/cernohorsky-polansky-nemec.jpg
tags:
  - Praha
  - Lukáš-Černohorský
  - Ondřej-Polanský
  - Jaroslav-Němec
  - Výstava
  - Jadran
  - Architektura
---

Praha, 21. ledna 2019 - **Počátky fenoménu českých turistů na Jadranu zachycuje unikátní výstava, kterou se díky záštitě pirátských poslanců za Moravskoslezský kraj podařilo uspořádat přímo v atriu poslanecké sněmovny. Rodinná dovolená v Jugoslávii se stala důležitou příčkou na žebříku vedoucímu k naplnění socialistického snu. Obliba chorvatského pobřeží ale mezi Čechy zdaleka nezačala v socialismu a neskončila s jeho pádem. Chorvatsko je nejoblíbenější destinací Čechů i dnes, kdy se můžeme podívat kamkoliv na světě a ne jen tam, kam nás režim pustí. Jen málokdo ale ví, jak to všechno začalo a jak se na současné podobě chorvatského pobřeží podepsali čeští architekti.**

<hr>

A proč se tématu ujali právě poslanci za Moravskoslezský kraj, vysvětluje ostravský Pirát Lukáš Černohorský:
>„S nápadem úspěšnou výstavu představit ve Sněmovně přišel náš kolega Pirát a kurátor architektonických výstav Jaroslav Němec. Ten léta spolupracuje s ostravským architektem Tadeášem Goryczkou v Kabinetu architektury v Ostravě. Díky úzké spolupráci a diskuzi s významnými osobnostmi české kulturní scény se nám povedlo dát dohromady nejen tuto výstavu, ale také důležitou novelu památkového zákona. Tu už brzy představím veřejnosti i kolegům poslancům.“ 

![Vernisáž výstavy o českých architektech na Jadranu.]({{'vystava-jadran1.jpg' | prepend: '/assets/img/articles/2019/vystava-jadran/' | relative_url}} "Vernisáž výstavy o českých architektech na Jadranu.")

Autorkami výstavy jsou Jasenka Kranjčević z Institutu pro turistiku v Záhřebu a Mirjana Kos z Chorvatského muzea turistiky v Opatiji, na jejím uskutečnění se podílelo také Velvyslanectví České republiky v Záhřebu. Výstava více než dvaceti koláží z projektů, skic a fotografií přibližuje architektonické objekty sloužící na počátcích turistickému ruchu na chorvatském pobřeží. Jedná se o hotely, vily, úpravy nábřeží, či pláží, které navrhli čeští, anebo s českými zeměmi úzce spjati architekti pro oblast chorvatského Jadranu.
 
![Nechyběla hudební vložka.]({{'vystava-jadran2.jpg' | prepend: '/assets/img/articles/2019/vystava-jadran/' | relative_url}} "Nechyběla hudební vložka.")
 
>„Když nás Jaroslav Němec požádal, abychom dali této výstavě coby ostravští poslanci záštitu, neváhal jsem ani minutu. Výstava originálním způsobem mapuje, jak vidí Chorvati sami přínos české společnosti pro rozvoj cestovního ruchu. Prozrazuje, jakou stopu v jejich očích zanechali čeští projektanti, investoři, architekti a samozřejmě také turisté na jadranském přímoří,“

doplňuje Ondřej Polanský, který je členem sněmovního Podvýboru pro kulturu.
 
![Jaroslav Němec (první zleva), iniciátor výstavy.]({{'vystava-jadran3.jpg' | prepend: '/assets/img/articles/2019/vystava-jadran/' | relative_url}} "Jaroslav Němec (první zleva), iniciátor výstavy.")
 
Oba poslanci se ve spolupráci s Jaroslavem Němcem a dalšími významnými osobnostmi z oblasti kultury snažili řadu let o záchranu historických budov v centru Ostravy známých pod názvem Ostravica-Textilia. Ondřej Polanský se zasazoval také o záchranu budovy Transgasu v Praze jejím prohlášením za kulturní památku, což se ovšem nepodařilo a budova bude zdemolována.

![Zleva: Jaroslav Němec, Ondřej Polanský a Lukáš Černohorský.]({{'vystava-jadran4.jpg' | prepend: '/assets/img/articles/2019/vystava-jadran/' | relative_url}} "Zleva: Jaroslav Němec, Ondřej Polanský a Lukáš Černohorský.")

>„Aktuálně už máme připraveno paragrafové znění novely památkového zákona, je to vyústění našich mnohaletých aktivit a rád bych věřil, že se nám podaří přesvědčit poslance napříč politickým spektrem o tom, že naše kulturní i architektonické bohatství je potřeba lépe chránit a nadřazovat jeho zachování pro další generace nad ekonomickými zájmy developerů,“

dodává Lukáš Černohorský.

- - -
