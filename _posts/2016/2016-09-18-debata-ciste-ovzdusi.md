---
layout: post
category: CLANKY
title: 'Veřejná debata - Volím čisté ovzduší'
date: 2016-09-18T08:06:53.514Z
author: Pavel Kořízek
authorId: pavel.korizek
image: ciste_ovzdusi.jpg
tags: 'beseda ovzduší'
---
Zveme vás na předvolební debatu s kandidáty na hejtmana Moravskoslezského kraje v rámci Krajských voleb 2016, kterou pořádá Čisté nebe o.p.s. ve spolupráci s Antikvariátem a klubem Fiducia a Komorní scénou Aréna dne 20. září od 18:30 v divadle Komorní scéna Aréna.


Tématem debaty bude problematika špatné kvality ovzduší na Ostravsku. Zajímat nás bude zejména způsob, jakým chtějí jednotliví kandidáti problém znečištění ovzduší řešit, a zdali a do jaké míry je řešení znečištění ovzduší součástí jednotlivých programových vizí. V rámci diskuse se budeme věnovat tématům regulace průmyslu, nízkoemisních zón, dopravy, kotlíkových dotací či příkladům pozitivní zahraniční praxe v řešení podobného problému.

Potvrzenými hosty debaty jsou: Jakub Unucka (ODS), Ivo Vondrák (ANO), Petr Jančík (Hnutí Starostové a nezávislí), Pavla Brady (Koalice PRO-region), Herbert Pavera (TOP 09), Lukáš Curylo (KDU-ČSL), Lukáš Černohorský (Piráti). Debatu moderuje Martin Tomášek z Ostravské univerzity. Setkání uvede nastíněním problematiky kvality ovzduší v Moravskoslezském kraji Libor Černíkovský z ČHMÚ.

Koná se v divadle Komorní scéna Aréna v rámci diskuzního cyklu Fiducia v Aréně.

- - -
