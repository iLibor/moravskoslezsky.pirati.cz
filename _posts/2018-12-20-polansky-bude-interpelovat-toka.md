---
layout: post
category: CLANKY
title: 'Pirát Polanský bude interpelovat ministra Ťoka kvůli dopravnímu kolapsu na D1'
date: 2018-12-20T08:00:00.000Z
author: Ondřej Polanský
authorId: ondrej.polansky    # uid nekoho z _people
image: posts/polansky.jpg
tags:
  - d1
  - ťok
  - kalamita
  - řsd
  - ondřej polanský
  - geosan group
  - sněmovna
  - doprava
---
 
Praha, 20. prosince 2018 – **Pirátský poslanec Ondřej Polanský bude dnes odpoledne interpelovat ministra dopravy Dana Ťoka ohledně dopravního kolapsu na D1 a zajištění pokračování stavby na dálnici. Reaguje tak na situaci na opravovaném úseku dálnice D1 mezi Humpolcem a Větrným Jeníkovem, kde vznikají od 12. prosince z důvodu zpoždění stavebních prací a očekávatelných zhoršených klimatických podmínek několikahodinové kolony.**

V pondělí 17. prosince 2018 oznámilo ŘSD ukončení smlouvy se společností Geosan Group, ta o svém odstoupení od smlouvy informovala v úterý. Nyní na opravě dálnice pracuje firma, kterou ŘSD vybralo bez soutěže formou jednacího řízení bez uveřejnění. Práce na posouvání betonových svodidel znamenají, že doprava je stahována do jednoho jízdního pruhu a opět kolabuje.

Polanského budou zajímat odpovědi na tyto otázky:

1. Ze smlouvy s Geosan Group plynuly státu penále 1,5 milionu korun denně. Jak velké penále bude stát po firmě vymáhat?

2. Vzhledem k tomu, že je nyní nutno okamžitě vypsat novou smlouvu tak, aby na jaře na úseku mohla začít pracovat další firma, jaké je očekávané zpoždění stavby a reálný termín dokončení? Dle mých odhadů to vychází v lepším případě na konec roku 2019, v horším na polovinu roku 2020?

3. Existovaly ve smlouvě s Geosan Group kontrolní dny a jak bylo řešeno neplnění dílčích termínů?
