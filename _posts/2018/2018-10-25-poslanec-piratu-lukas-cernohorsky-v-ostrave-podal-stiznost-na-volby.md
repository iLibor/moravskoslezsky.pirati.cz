---
layout: post
category: CLANKY
title: 'Poslanec Pirátů Lukáš Černohorský v Ostravě podal stížnost na volby: Předseda volební komise za SPD zároveň kandidoval, porušil zákon'
date: 2018-10-23T08:00:00.000Z
author: 'Zuzana Klusová'
authorId: zuzana.klusova 
image: posts/cernohorsky2.jpg
tags:
  - volby
  - spd
  - stížnost
  - lukáš černohorský
---

23.10.2018, Ostrava: Poslanec Pirátů Lukáš Černohorský v pátek podal návrh na neplatnost hlasování ve volbách do zastupitelstev statutárního města Ostrava a městského obvodu Slezská Ostrava. Předseda volební komise nominovaný za SPD v okrsku č. 19018 zároveň figuroval na kandidátce strany v obvodu Slezská Ostrava. To ovšem zákon zakazuje, protože dohled nad průběhem voleb nemůže provádět osoba, která se zároveň uchází o křeslo v zastupitelstvu.

_„Došlo zcela prokazatelně k porušení zákona navíc způsobem, který mohl hrubě ovlivnit výsledky hlasování v městském obvodu Slezská Ostrava. Vzhledem k tomu, že byl dotyčný dokonce předsedou komise, je velmi pravděpodobné, že si svého jednání nebyl vědom a zákon nezná, nebo jednal záměrně, což je ještě horší. Domníváme se, že politické hnutí SPD mohlo delegovat své kandidáty ve volbách jako členy okrskových volebních komisí i jinde v Ostravě, žádáme proto soud o prověření situace,“_ zdůvodňuje podání volební stížnosti pirátský poslanec za Moravskoslezský kraj Lukáš Černohorský.

Pokud soud uzná stížnost jako oprávněnou, je možné v daném městském obvodu očekávat opakování voleb. Lhůta pro rozhodnutí je 20 dní ode dne podání žaloby, tedy 19. října 2018.
